Instructies

Zorg ervoor dat u de volgende instructies goed leest voordat u begint met het experiment!

U krijgt een aantal zinnen te zien en wordt gevraagd om voor elk van deze zinnen aan te 
geven hoe juist deze zinnen klinken op een schaal van 1 (heel slecht) tot en met 7 (heel goed). 

Onthoud dat u wordt gevraagd de zinnen te beoordelen op hoe grammaticaal correct ze klinken. 
Er wordt uitsluitend gebruikgemaakt van bestaande woorden waarvan de spelling klopt; u wordt dus 
niet gevraagd de zinnen te beoordelen op spelling of vocabulair.

Lees de zin goed. Beslis hierna hoe juist u de zin vindt klinken en geef het een score. U kunt 
de score aanpassen door de schuifregelaar onder de zin te verschuiven van links (heel slecht) naar 
rechts (heel goed). De schuifregelaar moet verschoven worden om uw antwoord te registreren. Als 
de schuifregelaar de score die u aan de zin wilt geven reeds aangeeft, moet u deze alsnog verschuiven 
en terug schuiven tot deze weer de gewenste score aangeeft. 

****
In enkele gevallen staat een deel van de zin tussen haakjes: hier dient u niet te veel aandacht aan 
te besteden. Hiermee wordt aangegeven dat datgene wat tussen de haakjes staat als onderdeel van de zin 
kán worden gelezen, maar dat het ook weggelaten kan worden. Bijvoorbeeld: 

Hij is blij (dat hij naar huis mag.)

In dit geval kan de zin worden gelezen met of zonder het gedeelte wat tussen de haakjes staat. In dit 
experiment mag u de zin lezen mét het gedeelte wat tussen de haakjes staat.
****

Als u een score heeft gegeven aan alle zinnen kunt u doorklikken naar de volgende pagina waarna het experiment 
eindigt. Let op: als u eenmaal naar de volgende pagina gaat, kunt u niet meer terug. 

Nadat u bovenstaande instructies goed hebt doorgelezen, kunt u naar de volgende pagina en starten met het experiment.
